Receivements for Joomla
-----------------------
versione 1.2.0
licenza  GPL 2
data     25/02/2016
autore   P. Bozzo
email    pagolo.bozzo CHIOCCIOLA gmail.com

NOTA
----
Per le novità della versione 2.0.0 si veda l'apposito file LEGGIMI-2.txt.

CARATTERISTICHE
---------------
Software per gestire, tramite Joomla, i colloqui dei genitori con i docenti in
una scuola italiana. Richiede la presenza dei docenti come utenti Joomla.
L'estensione funziona sia con Joomla 2.5 che con Joomla 3.x.
Nel backend:
- Gestione delle ore di appuntamento, dei genitori/studenti (opzionale), delle
classi, delle materie, dei giorni di sospensione del ricevimento.
Nel frontend:
- Elenco dei ricevimenti, prenotazione di uno o più ricevimenti, agenda del
docente (riporta tutti gli appuntamenti che lo riguardano). Elenco delle
prenotazioni per il genitore. Prenotazioni del giorno.

PRIMA DI TUTTO
--------------
Quando si installa l'estensione il backend sarà già pronto e funzionante,
mentre per il frontend bisognerà costruire i menù.
Operazioni preliminari:
Sotto il menù utenti andare su gruppi -> nuovo gruppo e, se non esiste già,
creare il gruppo Docenti, derivato da 'Registered' (se esiste già un gruppo
docenti con un altro nome usare quello configurandolo in ricevimenti->opzioni).
Andare su livello di accesso -> nuovo livello di accesso, dargli il nome
'Docenti' selezionando il gruppo Docenti.
Costruzione del menù:
1. Costruire un menù 'Ricevimenti' e collegarlo a un nuovo modulo 'Ricevimenti'.
2. Impostare il modulo affinché il menù venga posizionato nella posizione
   preferita.
3. Aggiungere al menù le seguenti voci:
   3.1 Ricevimenti dei docenti
   3.2 Ora di ricevimento
   3.3 Giorni di assenza
   3.4 Agenda del docente
   3.5 Ricevimenti del giorno
   3.6 Elenco prenotazioni
Le voci sono recuperabili dalla lista di voci sotto il titolo 'Ricevimenti'.
E' importante anche specificare il livello di accesso (3.1: Public, gli altri
Docente).
E' ALTRESI' IMPORTANTE assegnare al gruppo Docenti i permessi di creazione,
Modifica e cancellazione all'interno dell'estensione Ricevimenti.

MAILING LIST
------------
E' stata creata una mailing list per distribuire informazioni e suggerimenti
a coloro che utilizzano questo software. Per iscriversi, andare sul link:
https://groups.google.com/forum/?hl=it#!forum/ricevimenti-joomla
oppure inviare una email all'indirizzo specificato sopra.

VIDEO
-----
Si segnala qui anche la disponibilità di alcuni ottimi video introduttivi.
Uno a cura del prof. Liberato Mazzotta all'indirizzo https://youtu.be/8_8ZdebIkUg 
e altri due a cura del prof. Roberto Bisceglia rispettivamente rivolti ai docenti
(https://youtu.be/NkGqYt--QQw) e ai genitori (https://youtu.be/qaOdhEGJiwk).

OPZIONALE
---------
Sempre nella scheda Ricevimenti delle opzioni è possibile attivare "Login
richiesto per prenotare". La presenza degli utenti-genitori può essere risolta
con l'apposita importazione (per il formato consultare il file genitori.csv).

DALLA VERSIONE 1.2.0
--------------------
Nella stessa scheda delle opzione è possibile disattivare una nuova 
caratteristica, la verifica dell'esistenza della email del richiedente.
Se l'opzione è attivata, al momento dell'invio della richiesta di colloquio
viene verificata l'esistenza della email specificata. Se il server è collocato
nell'edificio della scuola, potrà accadere che la verifica si limiti ad
accertare l'esistenza e la disponibilità del server di posta, ma normalmente
verificherà anche l'esistenza dell'utente.
Oltre a questo è ora disponibile una pagina di stampa per l'agenda del docente
e una pagina con la lista di tutte le prenotazioni ricercabili per data,
per docente e classe dello studente.

IMPORTAZIONE DEI DOCENTI
------------------------
Nell'archivio, oltre a questo file LEGGIMI sono presenti anche due file di
esempio importazioni: docenti.csv e genitori.csv
Per importare il file docenti.csv andare in 'Ore' e scegliere 'Importa'.
I file csv sono file che possono essere caricati con un editor di testo oppure
con un qualsiasi programma di Foglio Elettronico, come Microsoft Excel (c).
La prima riga contiene i nomi dei campi in italiano:
nome;cognome;password;email;materia;classi;giorno;inizio;fine;sede;nuovo
i primi quattro sono i parametri con cui costruire gli utenti-docenti; l'ultimo
('nuovo') indica se bisogna comunque creare l'utente (1) oppure se bisogna
utilizzare il docente eventualmente esistente con gli stessi parametri (0, 
opzione consigliata e sicura).
Se tutti gli utenti sono già stati creati, impostare l'opzione nuovo a 0.
In materia inserire le materie insegnate; in classi la lista delle classi
separate da virgola; in giorno il giorno della settimana dell'ora di
ricevimento; in inizio e fine l'ora di inizio e fine del ricevimento, CATEGORI-
CAMENTE nel formato hh:mm; in sede la sede in cui si riceve.
Se si preferisce che siano gli insegnanti ad inserire la propria ora di
ricevimento è possibile farlo impostando l'importazione secondo l'esempio
del file "docenti-no-ore.csv".

----------------
Per finire desidero ringraziare il prof. Roberto Bisceglia, senza il cui paziente
e competente supporto questo pacchetto non esisterebbe.
Ringrazio anche gli webmaster Daniele Chidichimo (I.C. San Nilo di Grottaferrata)
e Liberato Mazzotta (I.C. di Oderzo) per la segnalazione di bug e per gli utili
suggerimenti.
